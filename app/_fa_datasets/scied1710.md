---
collection: dataset
lang: fa
id: scied1710
layout: dataset
notes: 
- date: Jan. 16, 2017
  text: منبع - مرکز آمار ایران، طرح آمارگیری از کارگاه های دارای فعالیت تحقیق و توسعه <br /> پروژه تحقيقاتی (پژوهش) - مجموعه فعاليت‌های منظم و برنامه‌ريزی شده‌ای است كه هدف آن گسترش دانش موجود، دست‌يابی به دانش يا فنون جديد، حل مسائل و يا نوآوری در زمينه‌های مختلف است. <br /> پروژه تحقيقاتی بنيادی - هرگونه فعاليت تجربی يا نظری است‏ كه عمدتاً در جهت گسترش مرزهای دانش بدون در نظر گرفتن استفاده عملی از نتايج بدست آمده در تحقيقات انجام می‌گيرد، كه در حال حاضر نتايج آن كاربردی نمی‌باشد و بيشتر در قالب اصول عام، نظريه‏‌ها و قوانين ارائه مي‏شود يا به منظور فراهم ساختن زمينه علمی لازم برای حل مسايل جاری و آتی انجام می‌گیرد. نتايج تحقيق بنيادی معمولاً قابل فروش نيست بلكه در مجلات علمی منتشر می‌شوند يا به همكاران ذينفع منتقل می‌گردد. در اين نوع تحقيق، محقق در اجرای اهداف خود تا حدودی آزاد است. <br /> پروژه تحقيقاتی كاربردی - پژوهشی مبتنی بر دانش حاصل از تحقيقات و يا تجربيات كه در جهت به كارگيری روش‌ها،  نظريه‌ها و الگوهای موجود برای ارايه تحليلی از يک پديده كه ممكن است به يافتن راه‌حلی منجر گردد، صورت می‌گيرد. از آنجا كه نتايج تحقيقات كاربردی در ارتباط با مشكلات و موارد مشخص به كار گرفته می‌شود معمولاً به حوزه محدودی از علم و تكنولوژی اثر می‌گذارد. <br /> پروژه تحقيقاتی توسعه‏‌ای - هرگونه فعاليت منظم که در جهت ترويج و استفاده از نتايج تحقيقات بنيادی و كاربردی به منظور استفاده در توليد مواد، فرآورده‌ها، ابزار ايجاد فرآيندها و ابداع روش‌های جديد يا بهبود آن‌ها صورت ‏گيرد، تحقيقات توسعه‌ای می‌باشد. مهمترين وجه تمايز تحقيقات توسعه‏‌ای از ساير تحقيقات اين است كه تحقيقات توسعه‏‌ای برای معرفی كاربردهای جديد صورت مي‏گيرد. فعاليت‌های مربوط به سازگار كردن فن‌آوری‌های وارداتی و اصلاح فن‌آوری موجود جزء فعاليت‌های تحقيقات توسعه‏‌ای تلقی می‌شوند.
related:
---
